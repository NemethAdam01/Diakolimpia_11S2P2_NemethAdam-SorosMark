• Játékszabályok:
– A mérkőzések 3 nyert szettből állnak, a végeredmény 3:0, 3:1 vagy 3:2
lehet. Játék közben 6 főnek kell tartózkodnia a pályán, s játszmánként
4 cserelehetőség van. A mérkőzés első játszmájában pályára lépő (kezdő vagy csere) játékos a mérkőzés második játszmájában nem szerepelhet. A mérkőzés harmadik játszmájától bárki szerepelhet. Az első
játszmában szerepeltetett játékosokat (kezdő és csere) a jegyzőkönyvben a játszma végén jelölni kell. A játékosok első és második játszmában történő összeállítása mérkőzésenként változhat. A szabály megszegése jogosulatlan játékos szerepeltetésének minősül.
Kötelező forgás szabálya:
– A jegyzőkönyvben rögzített állásrend szerint végrehajtott nyitásokon felül, a csapatnak abban az esetben is forgást kell végrehajtani, ha a csapat egymást követő három nyitást végrehajtott, és valamennyi esetben
megszerezte a pontot. A kötelező forgás rendjének elvétését labdamenetvesztéssel kell szankcionálni, és vissza kell állítani a helyes felállást.
Amennyiben a nyitó játékost két szerva után lecserélik, a helyére beálló
játékos csak egyet szerválhat. Ha a csapat ismét pontot szerez, forgást
kell végrehajtani. Tehát egy adott állásrendben egymás után maximum 3
nyitást hajthat végre a csapat.
Helytartás szabálya:
– A négy pályára lépő játékos közül, az 1-es helytartási helyen lévőt kell
hátsó sorkötelesnek tekinteni (a nyitás pillanatában az 1-es helyen lévő
játékosnak távolabb kell lennie a hálótól, mint a 3-as helyen lévő játékos),
a három első sorköteles a 2-es, a 3-as, a 4-es helytartási helyet foglalja el.
Hátsó sorköteles játékos támadása:
– A hátsó középső, helytartásilag 1-es helyen álló nyitó játékos minősül
egyedül hátsó sorköteles játékosnak. Hátsó sorköteles játékos a támadó
vonalon belülről nem hajthat végre befejezett támadó érintést, amikor
a labda teljes terjedelmével a szintszalag fölött van, és nem vehet részt
befejezett sáncban sem.
Átlépés szabálya:
– A háló alatt át lehet hatolni az ellentérfélbe, feltéve, hogy ezzel a játékos
nem akadályozza az ellenfél játékát. A középvonal feletti ellenmezőbe
hatoláskor a lábak járófelülete és a kezek érinthetik az ellenmezőt, ha
ezek egy kis része még érinti a középvonalat, vagy fölötte van annak, a
test bármely más része nem érintheti az ellenmezőt.
• A mérkőzések között 20 perc szünet, ill. bemelegítési idő van a csapatok első
mérkőzéseit kivéve, ahol 25 perc a bemelegítési idő. Ezt az előző mérkőzés
befejezésétől kell számítani.

• A mérkőzésekért adható pontok: győzelem 2 pont, vereség 1 pont, ki nem
állás 0 pont.
Helyezések eldöntése körmérkőzés esetén:
– a legtöbb bajnoki pontot szerzett csapat,
– nyert-vesztett játszmák aránya,
– nyert-vesztett pontok aránya,
– egymás ellen elért eredmény.
• A Diákolimpiai mérkőzéseken a 6-6 elleni játékra kialakított
jegyzőkönyv használata kötelező.
• A Diákolimpia mérkőzésein állásrendi lap használata kötelező.
• Az országos selejtezői, országos elődöntői beosztásokról és a lebonyolítás
módjáról a köznevelési intézményeket a szervező diáksport szervezetek értesítik.
